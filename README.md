# AKINSOFT İçin Geliştirilen C++ Case Çözümleri

Bu projede, AKINSOFT firması için dört farklı C++ case çözümü geliştirilmiştir. Bu case'ler, çeşitli algoritmik problemleri çözmek için tasarlanmış olup, Microsoft Visual Studio 2022 (Version 17) kullanılarak hazırlanmıştır. Her bir case, belirli gereksinimlere göre C++ programlama dili ile gerçekleştirilmiş ve test edilmiştir.

## Case 1: Toplamları Tam Bölünebilir Çiftler

Bu case'de, verilen bir dizideki sayı çiftlerinin toplamlarının belirli bir sayıya tam bölünebilir olup olmadığını kontrol eden bir algoritma geliştirildi. Kullanıcıdan alınan girdi ile rastgele bir dizi oluşturulmakta ve bu dizi üzerinde i < j kuralına uygun ve toplamları k sayısına tam bölünebilen çiftler bulunup ekrana yazdırılmaktadır.

## Case 2: Hedef Konum Mesafesi

Bu case, bir robotun dairesel bir alan içerisindeki rastgele noktaları ziyaret etmesini simüle eder. Robotun her adımda belirli bir mesafeyi aşarak rastgele bir sonraki noktaya gitmesi sağlanmıştır. Ziyaret edilen noktalar takip edilerek, aynı noktaya tekrar uğranmaması sağlanmıştır.

## Case 3: Metin Şifreleme

Bu case'de, verilen bir metni belirli adımlara göre şifreleyen bir algoritma geliştirildi. İlk olarak, metindeki boşluklar kaldırılır, ardından metin boyutlarına göre bir matris oluşturulur ve metin bu matris içerisine yerleştirilir. Bu işlem sonucunda şifrelenmiş metin ekrana matris formunda yazdırılır.

## Case 4: Metin Düzenleyici

Bu case, basit bir metin düzenleyici uygulamasıdır. Kullanıcı, metni ekleyebilir, belirli bir sayıda karakteri silebilir, işlemleri geri alabilir ve metni bir dosyaya kaydedebilir. Geri alma işlemleri yığın (stack) veri yapısı kullanılarak gerçekleştirilmiştir.

## Kullanılan Araçlar ve Sürüm Bilgileri

- **IDE:** Microsoft Visual Studio 2022
- **Visual Studio Format Versiyonu:** 12.00
- **Visual Studio Versiyonu:** 17.10.35122.118
- **Derleyici:** Microsoft C++ Compiler

Bu projede kullanılan derleyici ve IDE sürümleri, Microsoft Visual Studio 2022 ortamında geliştirilmiş ve test edilmiştir.

## Çalıştırma Talimatları

1. **Projeyi Derleme:**
   - Visual Studio'da projeyi açın.
   - Çözüm Gezgini'nde ilgili proje dosyasını seçin ve "Çözümü Derle" seçeneğini kullanarak projeyi derleyin.

2. **Projeyi Çalıştırma:**
   - Derleme tamamlandıktan sonra, "Başlat" butonuna tıklayarak uygulamayı çalıştırın.
   - Her bir case için belirli girişleri sağlayarak programın çıktısını gözlemleyebilirsiniz.

## İletişim

Seyfullah Erduran  seyfullaherdrn9@gmail.com
